> ✍️ **Writing doesn’t just express emotions. It heals them.**

# 🌿 feelings-unwritten

> **Not everything we feel is written. But once we write, we finally feel it right.**  

---
---
**یہ نظم ایک آئینہ ہے — جو ہم سب کو تھوڑا سا رُک کر سوچنے پر مجبور کرتی ہے۔**  

# کس دنیا میں آنکھ کھولی ہے؟

ٹھیک ہے بھائی جان…  
"سی یو لیٹر" ہی کہنا تھا —  
مگر نہ جانے کیوں  
دل کچھ اور ہی کہنا چاہتا تھا…  
اور آپ نے…  
بات کو دل پر ہی لے لیا۔  

دیکھو نا…  
بارشیں ہوئیں —  
خوب ہوئیں،  
جیسے رحمت برس رہی ہو آسمانوں سے…  
مگر پھر —  
وہی کہانی…  
رحمت زحمت بن گئی،  
سیلاب آیا،  
اور نہ جانے کتنے بندے  
اپنے خوابوں سمیت بہا لے گیا۔  

ارے اللہ کے بندو!  
یہ کیسی دنیا ہے؟  
کب تک ہم بے فکری کا راگ الاپتے رہیں گے؟  
اللہ نے تو ہر نظام  
کتنی حکمت سے باندھا ہے —  
ہم سے بس اتنا کہا تھا:  
**"اسے سنبھالو…"**  

مگر نہیں —  
ہم نے تو جیسے قسم کھا رکھی ہو  
تباہی کی،  
ہر سیدھے راستے کو  
موڑنے کی،  
ہر امانت کو برباد کرنے کی۔  

کیا حفاظت صرف اپنی ہوتی ہے؟  
اگر خود کا خیال نہیں —  
تو کم از کم ماحول کا تو کر لو،  
کسی اور کے بچاؤ کا تو سوچ لو…  

کوئی بےچارا،  
اک کونے میں بیٹھا  
نم آنکھوں سے بس اتنا کہہ گیا:  
**"میں نے کس دنیا میں آنکھ کھولی ہے…؟"**

---
